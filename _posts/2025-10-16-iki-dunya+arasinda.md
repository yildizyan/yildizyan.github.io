---
layout: post
title: "İki Dünya Arasında"
date: 2025-10-16 0:24:00 +0300
categories: genel
---

Malo tibya...

Kulaklıklar birtakım istenmeyen sesleri bastırmak için (evet, adeta kötü koku kaynağını yok etmeksizin ortama parfüm sıkmakla eşdeğer) dolaylı bir işi icra ediyor.
Kulaklarım zaman zaman acı çekiyor, öyle ya da böyle. Beynin plastisitesi muazzam, dehşet ve hayrete kapılmamak elde değil. Yoldaşlar bir bir aramızdan ayrılıyor,
her gece biraz daha yalnızlığımızı hatırlatarak. Her bir ehemmiyetsiz hatıra zihinde yeniden sahneleniyor, bu sefer daha dokunaklı, daha manalı, daha geri dönüşsüz...

Takaya lyubov...

Katiplik, parmaklar ve cezalar... Yeni alternatifin yarattığı muvakkat heyecan, süreli on parmak testleri, ilk başarılı denemenin verdiği hafif bir gurur.
Sanki Sovyetler yeniden kurulmuş, şimdiki tüm dertlerimiz sona ermiş, yerini de başkalarına terk etmiş. Öğretmenlikten bu kadar uzak olduğumun yükselen haykırışları,
önemsiz bir ihtimalin bile bunu alevlendirmesiyle artık kontrolden çıkmış bir trenin halini almıştı.

Palmira...

Güzel asyalı kadınlar... Her birine bayılıyorum. Dünya tatlısı yüzler, sevimli bakışlar, tüm çekingenliğimi alan o alımlı, yumuşak ve anlayışlı tavırlar...
Öte yandan maziden süregelen bir ananenin nihai temsilcileri Hanne, Esma, Fatma'yla cismini bulan bir idealin de inkar edilemez varlığı... Muhafazakar bir
dışavurum, eskiyle yeni arasında güçlü bir bağ ve karşı konulamaz o zerafet... Üç aşağı beş yukarı zihnimdeki, daha doğrusu kalbimdeki kadın profili bu olsa gerekti.
Slav cemaatinden kayda değer şekilde uzak kaldığımı da görüyordum, anlaşılan aradığım zevk onlarda mevcut değildi. Bu işi tamamen genlerime tevdi edecek ve bir
kenardan oturup seyredecektim. Bir kızın peşinden koşmayalı uzun zaman olmuş Merlin, seni yeni bir maceraya gayet hevesli görüyorum...
